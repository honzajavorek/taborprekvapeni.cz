title: Šifra mistra Leonarda · Mach a Šebestová
place: Varvažov
text: |
  ## Šifra mistra Leonarda

  Tenhle příběh začal smutně – možná si vzpomenete na stejnojmennou knížku i film s Tomem Hanksem. I my jsme na úvod řešili šifru mrtvého muže a hledali řešení tajů mistra Leonarda da Vinci, střežená po věky temným bratrstvem. Hovořili jsme s „mluvícími stromy“ a pokoušeli se napodobit Mistrovu skvělou práci vytvořením kopie jeho slavné Mony Lisy.

  Vybraní jedinci z našeho středu na sebe vzali tu obrovskou přelstít středověkého génia a vyluštit jeho nejtěžší šifru, aby šifrovací schránka vydala své tajemství. Objevili jsme v lese tajné místo, kde rostly zlaté i stříbrné doutníky a v jejich kořenech našli poklad Mistra Leonarda. Anonymové, Řád zednářů i Tajemní strážci nakonec svoje úkoly splnili a poklady našli, ovšem Leonardovo tajemství nakonec stejně nikdo neodhalil…

  ## Mach a Šebestová

  Letos jsme se z klasické desítky rozrostli rovnou na tři! Naši přátelé ze 3. B s námi strávili léto a společně jsme se podívali například do Hollywoodu – točili jsme pohádku! V zoo jsme s dovolením zvířátek vytvořili jejich sádrové stopy a při slavnosti lampiónových světel jsme vypustili vlastní létající přání. Třetí „bé“ i Zizíkové prošli spoustou složitých zkoušek a úkolů, našli ztraceného Jonatána, potrestali Pažouta za ukradenou svačinu a dali do pořádku Horáčkem zničené hračky. A ta poslední cesta za pokladem? To Vám byl boj! Boj, ve kterém ale nikdo neprohrál!

title: Fantomas
place: Varvažov
text: |
  Loňský Sherlock Holmes byl nečekaným úspěchem a všichni táborníci do posledního dne pátrali po zločinci s temným jménem, a ještě temnějšími úmysly. Řešili jsme vraždu a s nadsázkou a trochou humoru jsme vypátrali že zločincem je sám velký šéf – Topinka. Snad pod dojmem tak velkého úspěchu jsem se snažil navázat tématem, jehož hlavní postavou se stal legendární Fantomas.

  Samozřejmě, že v hlavní roli celého příběhu byl zločin a ukradené diamanty. Děti hledaly diamanty, stavěly pro ně trezor, vařily modrá vejce (to, aby Fantomasovi udělaly radost) a nakonec i ony Fantomase přelstily a poklad nedozírné hodnoty se stal jejich kořistí. Ono to ani jinak nemohlo dopadnout, když prosti sobě stály dva tak zkušené týmy jako jsou britský Scotland Yard na jedné straně a francouzská La Securité na straně druhé. Na tomhle táboře vzniklo pevné spojení dvou Matějů, kteří vymysleli nepřekonatelný stroj na ochranu trezoru, tzv. „Kulodrť“, který – podle tvrzení obou Matějů – opravdu fungoval! Nakonec bylo skóre neuvěřitelně vyrovnané a o pouhé dva body vyhráli Angličané, tedy Scotland Yard pod vedením Matýska. Závěrečné tradiční sportovní klání i skvělá pouť, byly jen takovou tou příslovečnou třešničkou na dortu letošního fantomasovského tábora. Ale věřte tomu, že vítězi se staly všechny děti, které přijely na náš tábor a spolu s námi si to opravdu užily.

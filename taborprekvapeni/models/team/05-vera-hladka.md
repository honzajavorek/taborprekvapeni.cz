
# Věra Hladká (Levandule) [zdravotnice]

Věrka řečená Levandule je naše zdravotní jistota v nejistých dobách her a soutěží. Stará se o naše fyzické zdraví, léčí drobné oděrky i větší úrazy s laskavostí a starostlivostí všech maminek. A tím, že dokáže pofoukat tělo i pohladit dušičku, zahání smutky a pláč i těm nejmenším. Její doménou jsou léčebné postupy založené na přírodních aromatických olejích a bylinkách a její přezdívka Levandule je tedy více než na místě. Pro tenhle nelehký úkol je vybavená záchranářskými kursy, notnou dávkou pečlivosti a především velkým srdíčkem. Všechny bolístky dětí podrobně vpisuje do elektronických zdravotních karet (vlastní výroby) a každé dítě poslední den tábora obdrží vytištěnou tu svoji. Pokud jí zbude chvilka, ráda si s námi zahraje volejbal.

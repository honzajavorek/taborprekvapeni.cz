
# Tomáš Herma (Březňák)

Splňuje všechno to, co se od vedoucího očekává – je soutěživý, hravý, myslí mu to a nerad prohrává. To ho předurčuje k tomu, aby svoje děti vedl všemi táborovými nástrahami k co nejlepším výsledkům ve všech hrách a soutěžích, zejména pak ve hře celotáborové, protože vítězství v této hře je ceněno nejvíce ze všeho a touží po něm každý správný účastník tábora. Přes to všechno Tomáš neztrácí smysl pro fair play a myslím si, že je pro naše děti skvělým vzorem. Mimo jiné i tím, že je nejen pohybově nadaný, ale má i umělecké sklony – hraje obstojně na kytaru, zpívá a koketuje s herectvím.

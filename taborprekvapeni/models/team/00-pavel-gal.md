
# Pavel Gál (Hlavas) [hlavní vedoucí]

Obvykle nemám ve zvyku se psát na první místo, ale jsem tady jako hlavní vedoucí tábora. Na tábory jezdím s přestávkami už od roku 1980 (to snad ani není možné?!?) a mám to štěstí, že jsem se učil v době, kdy tehdejší Ústřední rada odborů věnovala tomuto odvětví rekreace velkou pozornost. Absolvoval jsem tehdy povinná školení a dodnes jsem tomu rád. V roce 1997 jsem nastoupil na samostatnou dráhu hlavního vedoucího a za ta léta jsem si okolo sebe soustředil společnost podobných „bláznů“, jako jsem já. Rádi si s dětmi hrajeme, rádi hrajeme na kytary a zpíváme, rádi si zapinkáme volejbal, zahrajeme přehazovanou i fotbal. Naším táborem prošly i moje děti a některé s námi stále ještě jezdí. Ptáte-li se na mou přezdívku, tak věřte, že jestli mi moji milánkové nějakou dali, já jí neznám a tak jsem pro všechny obyčejně Pavel, nebo Hlavas :-)

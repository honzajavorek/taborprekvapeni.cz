
# Mumie · Z pohádky do pohádky (Varvažov)

## Mumie

V téhle hře jsem se snažil navázat na kdysi velice úspěšnou hru „Řeka bohů“ (2001) a tak jsme se po dlouhých jedenácti (!) letech vypravili zpět do starověkého Egypta, abychom hledali a řešili záhady strážců pokladů dávných faraonů.  Troufám si říct, že tentokrát ovšem mnohem lépe vyzbrojeni a tak se zkoušky a hádanky rozvinuly do nečekaných rozměrů a složitostí. Přesto se podařilo všem oddílům po větších či menších útrapách dojít až k cíli, kde našli svůj zasloužený poklad. V závěrečné etapě si někteří museli opravdu sáhnout až na dno svých sil, když překonávali zrádná úskalí škodolibých kliček šifer a chytáků faraonových kněží. Závěrečný výstup skalami až do jeskyně pokladů už jen podtrhoval náročnost celého tohoto tábora. A věřte, že právě to se všem nakonec obrovsky líbilo

A protože už nějaký čas pořádáme oddělený tábor pro naše benjamínky, honili se naši malí souputníci ve svém Pohádkovém světě, kde se jim podařilo vystopovat královnu, aby jí pomohli ze zajetí zlého čaroděje a nakonec i oni slavili nad zlatou záplavou pokladu nad očekávání štědrého. A věřte, že zlato mělo tentokrát opravdu mooooc sladkou příchuť ;-)

Na konci tábora jsem si uvědomil, že ještě náročnější hru už zkrátka dělat nemůžu, protože hrozí nebezpečí, že by byla příliš těžká a překombinovaná.
A tehdy mě napadlo, že bychom mohli vyzkoušet něco úplně jiného… Jak to dopadne, uvidíme napřesrok!

<p><em>Pavel Gál, hlavní vedoucí</em></p>

## Z pohádky do pohádky

Vyzkoušeli jsme si všechny pohádky! Jako Veverky a Římani jsme museli zachránit Jezinky před splašeným Smolíčkem, převléct se za Otesánky, nebo ukázat Dvanácti měsíčkům kolik je vlastně dvanáct. Také jsme prošli všemi úkoly, které zdolal Jiřík při cestě za Zlatovláskou, potkali Královnu pohádek a spoustu dalších pohádkových postav a objevili ztracenou cestu na ukradený pohádkový zámek Zvíkov. Změnili jsme se ve figurky v obrovském Člobrdu, malovali, bláznili s vodou, tvořili dárečky, zlobili jsme a byli jsme hodní, prozkoumali jsme lesy i řeku a krásně unavení jsme každý večer padli do postýlek a nechali pohádky, ať k nám přijdou i ve snu.

<p><em>Jana Kalinová, vedoucí</em></p>


# Daisy [táborové zvířátko]

Nejmenší, čtyřnohý člen vedení tábora. Její jméno je v překladu Sedmikráska, a její rasa plně odpovídá povaze a kráse této přítelkyně malých i velkých táborníků – zlatý retrívr. Je to společenský pes, který miluje lidi, vodu, hry, mazlení, hlazení, povídání… Zlatíčko do nepohody pro nejmenší, partnerem do her, procházek, koupání velkým i malým… Velmi citlivá na negativní křik, tak je i barometrem společnosti, kde se nachází. Lidský úsměv umí opětovat tím svým – psím :-) Nejčastěji doprovází Levanduli, nejraději je v říčce mezi velkými kameny, a na táboře je každoročně nejšťastnějším tvorem! Děti, které se bojí psů, přirozeně odblokuje a domů již jedou bez těchto potíží, nebo alespoň s vědomím, že existují i psi, kterých se bát nemusí.


# Martin Filo (Lojza)

Lojza se zařadil mezi neodmyslitelné figurky našeho táborového života a jen těžko si lze představit, že by se jeho kulatá tvář neobjevila u autobusu, až budeme odjíždět na další tábor. Díky svým originálním nápadům obsazuje stále přední příčky v pomyslném žebříčku táborové popularity, a to nejen u dětských účastníků tábora. Je to člověk do nepohody a ochotný pro každou „špatnost“, takový správný živel, který lidi kolem sebe strhne do akce. Protože celoročně jezdí mezi hobity a elfy a bojuje o čest a slávu na poli fantasy, dokáže na táboře i nemožné. Lojza je prostě LOJZA.

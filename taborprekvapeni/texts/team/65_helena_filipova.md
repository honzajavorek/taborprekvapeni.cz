
# Helena Filipová (He-Lenka)

Před několika lety přijela se svou starší sestrou na náš tábor, aby si vyzkoušely něco nového. Od toho dne se z nich staly naše táborové posily a opory. Helča patří mezi mírnější povahy a svoje blondýnkovské překlepy korunuje kouzelným rozpačitým úsměvem. Ovšem zdání klame a Helča dokáže ve správný čas překvapit mnoha netušenými znalostmi a dovednostmi, ať je to sportovní výkon, nebo třeba muzikálnost a krásný zpěv, nepřeslechnutelný u každého táboráku. Je to děvče, které nezkazí žádnou legraci a ráda se zasměje, třeba i sama sobě.

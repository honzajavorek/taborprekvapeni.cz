{%- import 'macros.html' as macros with context -%}
{% extends 'base.html' %}


{% block description %}Jak je tábor veden a s jakými záměry je organizován? Jaký mají děti denní režim, jaké hrají hry a co na ně v běžném ročníku našeho tábora čeká za překvapení?{% endblock %}


{% block content %}
<h1>Filozofie a náplň</h1>
<p class="lead">
    Na každý den máme pro děti nachystaný celodenní program plný soutěží a her. Děti nesedí u počítačů, ani se nepovalují v chatkách. Baví se a také se něco naučí. Poznají nové kamarády, ale budou také soutěžit. Děti vedeme k samostatnosti a zodpovědnosti.
</p>
{% filter markdown %}

Snažíme se navázat na tradici turistických táborů ROH, které zažívaly rozmach v sedmdesátých a osmdesátých letech minulého století. Myslíme si totiž, že naučit děti **šifrovat, vázat uzly, ohánět se pilou či sekerou a číst mapu** je věc veskrze prospěšná, kterou mohou v životě použít. Když se k tomu přidá zdravé prostředí jihočeského lesa a rozumná dávka sportu, je tábor na světě. Krédem našeho tábora je **umožnit dětem si hrát**. Vím, že jsou tábory, kde si děti rozšiřují znalosti o počítačích, někde celých čtrnáct dnů tancují, jinde hrají fotbal. U nás je ode všeho trochu (pravda, s výjimkou těch počítačů). Děti si zatancují, mohou vyřezávat, běhat, malovat, učit se nové věci i dovednosti, soutěžit, zpívat, odlévat stopy zvěře do sádry, vařit, koupat se… Ten záběr je doopravdy široký a téměř každé dítě si v tom spektru najde tu svou „parketu“. Záměrně píši „téměř“. Je to proto, že jsem se setkal i s dětmi, které nestály o aktivity tohoto ražení. Jejich svět byl zakletý do počítače v jejich dětském pokoji někde v Praze, Brně či Ostravě a běhání po lese, sport a zábava našeho druhu jim byla cizí. Na našem táboře je pro tyto děti pobyt jistě náročný, protože v programu zkrátka **nepočítáme s lenošením, poleháváním, poflakováním se a přemírou volného času**. Volný čas je na našem táboře vzácná květina a jen díky tomu se u nás nedaří nudě.

Rádi si hrajeme a myslíme si, že pro děti je takto aktivně prožitá část prázdnin ohromným přínosem. I my jsme před léty jezdili na tábory, učili se morseovku, stavěli stan, báli se při stezce odvahy a zkoušeli vařit čaj z malinového listí. Zvláště v dnešní době, kdy většinu roku tráví naši potomci u počítačů a televizí, v lepším případě u učení a ve škole, je čtrnáct dní strávených aktivním pohybem ve zdravém prostředí jihočeských lesů pravým balzámem na dětské svaly i duši. Vlastně si myslíme, že čtrnáct dní je málo.

## Organizace

Rozdělení dětí do oddílů provádíme tak, že **v každém oddíle najdete tahouny i outsidery**, v každém oddíle jsou **dívky i chlapci**, v každém oddíle jsou **devítileté děti i teenageři**. Důvodem pro takové rozdělení je snaha o vytvoření spravedlivých podmínek v budoucím průběhu her. Děti se učí pomáhat si navzájem a spoléhat jeden na druhého. Díky tomu se může i ten nejslabší stát vítězem. Toto rozdělení klade samozřejmě větší nároky na práci vedoucích, ale je osvědčené – **funguje to**.

Oddíly proti sobě stojí v **celotáborové hře** jako nesmiřitelní soupeři, ale po zbytek táborového času klademe důraz na **sbližování všech dětí** při různých lesních hrách, stopovaných nebo soutěžích. Fenoménem jednoho ročníku se stal nohejbal, který se hrál každou volnou chvilku, v jiném ročníku se většina osazenstva vrhla na odbíjenou.

## Denní režim

Takhle vypadá běžný táborový den:

<table class="table table-condensed table-striped">
    <tr>
        <th>7.30</th>
        <td>Budíček pro vedoucí (individuálně i dřív :-)</td>
    </tr>
    <tr>
        <th>7.35</th>
        <td>Budíček pro všechny.</td>
    </tr>
    <tr>
        <th>7.45</th>
        <td>Rozcvička + hygiena</td>
    </tr>
    <tr>
        <th>8.00</th>
        <td>Snídaně (a pro některé teprve po ní hygiena :-)</td>
    </tr>
    <tr>
        <th>8.15 – 8.30</th>
        <td>Začátek ranního programu (alou z tábora)</td>
    </tr>
    <tr>
        <th>10.00</th>
        <td>Svačina (brává ji sebou vedoucí, většinou v přírodě)</td>
    </tr>
    <tr>
        <th>12.00</th>
        <td>OBĚĚĚĚD!!!</td>
    </tr>
    <tr>
        <th>12.30 – 14.00</th>
        <td>Polední klid</td>
    </tr>
    <tr>
        <th>14.00</th>
        <td>Svačina (na místě nebo ji bere vedoucí sebou)</td>
    </tr>
    <tr>
        <th>14.15</th>
        <td>Začátek odpoledního programu</td>
    </tr>
    <tr>
        <th>18.00</th>
        <td>Večeře</td>
    </tr>
    <tr>
        <th>18.30 – 19.00</th>
        <td>Velice krátké osobní volno :-)</td>
    </tr>
    <tr>
        <th>19.00</th>
        <td>Nástup, hodnocení dne</td>
    </tr>
    <tr>
        <th>19.30 – 21.30 (21.00 ti nejmenší)</th>
        <td>Večerní program</td>
    </tr>
    <tr>
        <th>21.30 (21.00 nejmenší)</th>
        <td>Hygiena</td>
    </tr>
    <tr>
        <th>22.00 (21.15 nejmenší)</th>
        <td>Večerka</td>
    </tr>
</table>

V případě noční bojové hry, táboráku, diskotéky apod. je možné u Hlavase vymodlit večerku až o půlnoci… ;-)

## Program

Každý rok se vracíme k tradičním činnostem, bez kterých si snad tábor ani nedokážeme představit. Jsou to oblíbené **diskotéky, táboráky, olympiáda, karneval, pouť**. Tradicí se stal i **pohádkový les**, ve kterém se vedoucí a některé starší děti promění v pohádkové bytosti a v lesním šeru tak připraví jakousi **pohádkovou stezku odvahy** pro naše nejmenší táborníky. Po zkušenostech z minulých let nepouštíme drobotinu do lesa samotnou, ale každý z nich dostane na cestu průvodce, který umí ochránit i před čertem a čarodějnicí :-)

## Děti do {{ info.junior.age_to }} let

Samostatná hra pro malé caparty je zvláštní kapitolou, kterou si jejich vedoucí zpracovává sama jen s malou radou, či pomocí. Pokaždé jsou to pohádková témata a série jednoduchých úkolů pro malé děti. Nevěřili byste, jak je baví například malování vodovkami – když se nemusí ohlížet na to, aby neumazaly koberec nebo ubrus. Snažíme se dopřát dětem tolik tvůrčí svobody, kolik je to možné a ony se nám za to odvděčují tím, že přistupují na naší hru a hrají si s námi.

## Překvapení

Každý rok se naše děti dočkají i mnoha **novinek** a překvapení. Ať už to byl nový systém losování stezky odvahy, nové etapy hry nebo překvapivý celodenní výlet. V jednom ročníku jsme mleli mouku, pekli chleba a na konci stezky odvahy leckoho vyděsil kostlivec a nefalšovaná lebka kapitána Jacka Sparrowa. Vždy máme přichystané nějaké novinky, které určitě přinesou všem dětem **nečekané zážitky**.
{% endfilter %}
{% endblock %}
